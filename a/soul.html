<html>
<div align=center>
<h1>Eikin hennar Söru</h1>
<h3>Þetta rit er tileinkað Söru Eik, velkomin í heimin!</h3>
</div>
	Stiklað hefur á stóru í öllum vísindum undanfarið og hefur það kroppað eilítið í stoðir ýmissa hugmynda um heiminn. Þá hafa vakið sérstaka athygli mína fréttir úr taugafræði og meðgöngu vísindum. [Heilarannsóknir Gazzaniga, tengingar móður og barns á meðgöngu, uppgerðar kenningin og fleira]. Skautum yfir það í bili, ásamt mörgum öðrum forsendum, það sem hefur komið úr þessu eru merkilegar athuganir sem benda til þess að.
<br><br>
<ul>
  <li>Raunveruleikinn er eitthvað stórkostlega flókið sem við sjáum aðeins skýrar og skýrar með tímanum en aldrei alveg.</li>
  <li>Mannveran upplifir sig í tíma og rúmi í anda við umhverfið sitt, en tengingin er afskaplega takmörkuð við einhver tíðnisvið ljóss og hreyfinga úr umheiminum</li>
  <li>Það sem við upplifum sem raunveruleika er uppgerð</li>
  <li>Uppgerðin á sér uppruna úr raunveruleikanum</li>
</ul>
	
Við tölum oft um heimin, en það er einstaklega teygjanlegt hugtag svo það er kannski kurteisi að skilgreina okkur nánar, svona þar sem við erum að tala um hugmynd um hann.
	<br><br>

<i>Alheimurinn</i> er allur heimurinn, það sem er yfirleitt gert ráð fyrir að sé verið að tala um þegar umræður um „heiminn“ eiga sér stað, í þessum heim er allt sem er (það er í nafninu). En hvað hann sé svo nákvæmlega er erfitt að tala um, en það má segja að tvö öfl virðast ýta hvort við öðru á öllum skölum. Handahóf (e. Randomness) og Jaðarskilyrði (e. Boundary condition). Við ætlum að kalla jaðarskilyrðin raunveruleikan því hann raungerist þegar handahófið yfirvinnur jaðarskilyrðin og breytir þeim. Þetta er eðli alls.<br>
<br>
<i>Innheimurinn</i> er uppgerðin, einfölduð mynd af heiminum, það eru jafn margir innheimar og það er til fólk. Þessir heimar er eins langt og mannveran getur upplifað. Hljóð, snerting og mynd búa til þjappað og mjög einfaldað líkan af alheiminum. Þetta er samt ekki raunveruleikinn, og getur aldrei verið það! Helsta akkeri innheimsins er sjálfið, sálin, meðvitundin og önnur jafn óskilgetin hugtök sem raunar eru bar haldberar óendanleika fáfræði okkar, einhverskonar plástur sem er settur yfir hyldýpið svo við eigum ekki hættu á að stara ofan í það og sjá það stara til baka.<br>
<br>
<i>Umheimurinn</i> er allt það í alheiminum sem tilheyrir ekki innheiminum. Þessa skilgreinigu þarf að taka sem þrengst til að hún misskiljist ekki, ein góð leið til þess að týnast er t.d. að halda að umheimurinn sé alheimurinn, það gæti sett hvern sem er á gífurlega leit að innheiminum, eða í það minnsta akkeri hans, sjálfinu. Þessari leit höfnum við því við skilgreinum umheimin út frá skilgreiningu okkar á innheiminum. Þetta er auðvitað bara hægt því skilgreindum innheiminn út frá alheiminum, en þar til nýlega hefur bara umheimurinn verið skilgreindur og leitin að sjálfinu hefur varpað ljósi á innheimin. Það tók samt merkilega langan tíma frá því að við föttuðum að allt sem er á sér andstæður og að þær eru spegilmyndir af hvort öðru, í að fatta að það gefur nauðsynlega til kynna að það sem er ekki umheimurinn, þarf að vera innheimurinn og að hann sé í mynd umheimsins. (Guð skapaði manninn í eigin mynd, þessi negldi það en það var svo misskilið eins og allt annað?)
<br><br><br>
<i>Í umheiminum þínum eru þá jafn margir innheimar og það er til fólk.</i>
<br><br>
Ef við getum samþykkt þessar skilgreiningar og athuganir eins og þeim hefur verið lýst þá er hægt að spyrja sig spurninga innan þessa kerfis og sjá hvaða afleiðingar þær hafa, það er þá kannski best að byrja á því hversdagslega, því ferðalög byrja alltaf heima, og þetta gæti orðið smá ferðalag kæri lesandi.<br>
<br><br>
<div align=center><h3>Hvað er samtal?</h3></div>
	Sakleysisleg spurning á að líta, samtal er þegar tvær manneskjur tala saman (það er meira að segja í nafninu, hvað er að þér?). En það stoppar of snemma, við erum ný búin að skilgreina manneskjuna, hver manneskja er og býr í sínum eigin innheim. Samskipti á milli manneskja er háður mikilli þjöppun. Gagnaflutningsgeta milli einstaklinga er brotabrot af úrvinnslugetu heilans, samskipti eru eingöngu möguleg með því að þjappa saman allar þær hugmyndir, minningar og reynslur sem hafa mótað hugmynd eins aðila að einhverju með því að blanda henni saman við hljóðrænar hugmyndir í formi tungumáls.<br><br>
Þannig er það þá að ef ég hef einhverja hugmynd sem á sér orðmynd, segjum t.d. ‚epli‘ (epli skrifað er þá rúnmynd orðmyndarinnar) og ég nota hljóðmynd þeirra orðmyndar í samræðu, þá er það einu upplýsingarnar sem færast á milli. Hljóðmyndin er túlkuð af eyrunum sem kalla fram orðmyndina sem kallar fram hugmyndina. Tökum straks eftir því að á stigi orðmyndar erum við orðin fyllilega abstrakt, orðmyndin getur ekki farið úr einum heila í annan, eingöngu hljóðmyndin og rúnmyndin fer á milli manneskja. Þegar gagnaflutningur á sér stað er sameiginleg líkamleg upplifun, hljóðmyndin er í alheiminum, en epli eru bara til í innheimum. Það er flókin abstrakt hugmynd, hún samanstendur af minni hugmyndum, sem allar eru tengdar að einhverju leiti (nota sömu taugafrumur til að umrita margar hugmyndir, mjög tengdar hugmyndir eiga fleiri taugafrumur sameiginlegt). Þessar hugmyndir (sem þegar þær blandast allar saman í gegnum tif tímans verða að uppgerðinni, eða innheiminum) virðast vera af nokkrum gerðum, hljóðmyndir, bragðmynd, rúnmynd, hlutmynd (að flokka sjónskynjunina í ‚hluti‘, við tökum þeim sem aðeins meira sjálfsögðum staðreyndum, en hlutir eru jafn mikil eftirlíking af því sem raunverulega er og t.d. rúnmyndir eða hljóðmyndir). Skoðum það síðar, reynum að komast úr þessari einföldu spurningu. Þegar samtal á sér stað eru tveir heimar mjög lauslega tengdir. Það býður nauðsynlega upp á mikinn rugling og misskilning, ekki aðeins er vitneskja ómöguleg, heldur er tvennt algerlega ólíkt sem á sér stað í hverjum innheim þegar hljóðmynd er virkjuð. Að gera ráð fyrir því að upplifun annara sé eins og mans eigin og að það sé frávik þegar svo er ekki er hið mesta ofbeldi gagnvart náunganum því það ræðst beint á raunveruleika hans. Það að tveir heilar dragi fram eins hugmynd út frá sömu hljóðmynd er svo mikið frávik að það hefur aldrei gerst í sögu mannkynsins. Þessari óskhyggju að allir heimar séu eins, eða að það sé einhver sannleikur eða þekking möguleg manneskjunni þarf að hætta tafarlaust því það getur bara af sér ofbeldi. Samþykjum þann gífurlega kraft sem fyrirfinnst í alheiminum með því að taka öllum innheimunum opnum örmum til að læra af þeim, sýnum smá þolinmæði og skilning í samskiptum, við erum að bjóða öðrum í heimsókn í okkar heim, komum fram við þau af virðingu eins og gesti, en á sama tíma erum við í heimsókn í þeirra heim, komum fram við þau af þeirri virðingu sem gesti sæmir. Til að eiga gagnleg samskipti er gott að vera velkomin og bjóða velkomið, tileinka sér báðir aðilar þessa nálgun er mátturinn í samtali óendanlegur í samanburði við togstreituvelturnar sem tíðkazt í dag.<br><br><br><br>

	Jæks, þetta varð svolítið alvarlegt frekar hratt... og vekur upp nýja spurningu, ef það er svona rosalega mikið gagnatap í samskiptum og engar tvær verur draga fram alveg eins hugmynd út frá „sömu“ hljóðmynd (sama er mjög lauslegt hugtak hérna því bæði eru eyru mismunandi og umhverfi breytilegt, engin tvö eyru nema námvæmlega eins víbring, né umrita þau sama víbringin eins sem taugaboð) hvernig getum við átt nokkur samskipti yfir höfuð?<br><br>

	Þetta er sígild spurning, hvað í mannverunni er alið og hvað er eðli. Þessi umræða hefur gjarnan einskorðast við ákveðnar túlkanir á drifkröftum eðlis og eldis ásamt því hver vera þeirra er. Þá hefur eðlið borist með erfðaefnum og birtist í formi þessi líkamlega og eldið borist verunni úr umhverfinu eftir fæðingu og birtist í formi heimsmyndar. Svo eru ýmsir angar atferlis verunar flokkaðir í ýmist eitt eða annað. Það er eðli mannverunar að eiga mök við hvor aðra til að dreifa erfðaefninu, en það er alið í hana að eiga í samfélagslegum tengslum til að dreifa heimsmyndinni. Losti er þá eðli, ást alin, sem dæmi. Þetta hefur auðvitað valdið ruglingi og er gjarnan talað um að það sé einhver blanda þarna á milli, við ætlum lengra, ætlum ekki aðeins að telja að þetta blandist saman heldur að þetta sé að fullu samofið. Taugaboð breyta taugafrumum og taugafrumur breyta taugaboðum, þetta er nauðsynlegt og nægilegt til að að skapa uppgerðina, innheimin. Auðvitað er heimurinn síbreytilegur, táknmynd hans í heilanum breytist aðeins hvert skipti sem hún er notuð, sem hefur áhrif á uppgerðina og þar með raunveruleikan. Hvorki mannveran, né nokkur heimur getur verið samur frá stundu til stundu, það skiptir ekki máli hvort alheimurinn sé stöðugur eða breytilegur, innheimurinn breytist alltaf sökum þess hvernig tilvist hans er háttað. Þetta er óhjákvæmilegt. Af þessu leiðir þá bæði að þekking sé ómöguleg og að varanleiki sé ómögulegur, að minnsta kosti hvað verur varðar. <br><br>

	Hvar stöndum við þá. Þekking er ómöguleg, varanleiki er ómögulegur, sjálfið er mistúlkun á innheiminum og allir heimar eru með regnhlífarhugtak til að setja óendanleika fáfræði sinnar í. Við köllum þetta gjarnarn meðvitund, upprunin, brahman, guð eða jafnvel marga guði, en þar sem þessi hugtök eiga skilgreiningar sínar í fáfræði verunar eru þær mjög svegjanlegar. Sem dæmi þá getum við túlka sumar aðgerðir Seifs sem það sem annað fólk gerir sem samræmist ekki innheiminum. Þannig hefur hann mannlega eiginleika, enda margar hendingar hans hendingar mansins, en er hverju sinni skilgreindur út frá mannlegu atferli sem samræmist ekki hugmyndinni af mannverunni í innheim þeim sem Seifur hefur fengið veru. Það er gjarnt í dag að hæðast að forverum okkar því þeir trúðu á slíkar verur, en það jafngildir ofbeldi af sama tagi og við ræddum í svarinu við spurningunni um hvað samræður væru. Útskýringar á hinu óútskýranlega þurfa að eiga sér einhverjar rætur í hugmyndum sem fyrir eru eða beinum athugunum úr umhverfinu, þegar mannveran og borgríkið (með öllum sínum öngum) eru það sem er kunnulegt, þá þarf að byggja flóknari hugmyndir á þeim. Þessvegna eru guðirnir líkömum klæddir, ekki því forverar voru svo miklir bjánar, heldur því það er eina leiðin til að flytja flóknar hugmyndir manna á milli með samskiptum sökum þess að í hverjum innheim þarf að reiða fram flóknar hugmyndir frá grunni (semsagt, þurfum menntun). En frá grunni hefur alltaf sömu takmarkanir, hvaða grunn getum við byggt á hverju sinni? Grunnurinn færist eftir því sem hugmyndir verða samþjappaðari og umhverfið getur gefið okkur beina reynslu af flólknum hugmyndum í hljóði, mynd og annari reynslu, þannig verður sama hugmyndin að styrjöldum þegar hún er reist á mismunandi grunnum í gegnum tíðina sem leiðir til öðruvísi málflutningi með öðrum orðmyndum. Það vil oft hrjá mannveruna að fallast á þá trú að orðmynd sé af raunveruleikanum, en missir hún þá alveg sjónar á hugmyndunum sem liggja að baki. Gagnrýni nýtist meðal annars hér, þar sem við rýnum í gegnum orðmyndina til að gæja augum á hugmyndina, það þarf ekki að gagnrýna margar orðmyndir þar til það kemur upp á daginn að hugmyndirnar sjálfar eru afskaplega fáar. Flestir eru meira að segja sammála um hugmynd, svo langt sem hún er skilin eða móttekin, en berjast samt því orðmyndin er ekki sú sama. Þessu hefur stundum verið varpað á bókstafstrú og henni verið tileinkað þeim trúuðu, þ.e.a.s meðal þeirra sem eru trúaðir (ekki rökhugsendur eins og heimspekingar til dæmis) er svo til undirflokkur bókstafstrúar. Þeir eru til svo að trúaðir og rökhugsendur geta komið sér saman og verið rökhugsendur í samanburði við bókstafstrúendur. Ég hafna þessu snobbi, það er bókstafstrú allstaðar, það er ekki annað hægt ef við lesum á annað borð. Lestur, eða gagnaflutningur með rúnmyndum, krefst bókstafstrúar. Öll gögn koma inn með bókstöfum, þeir bera upplýsingar svo lengi sem við trúum því að þeir geri það. Við lesum og trúum því að það sem kemur upp í huga okkar þegar við gerum það sé raunverulega það sem bókstafirnir þýða, ef við gerðum það ekki myndu þeir missa alla merkingu. <br><br>

<blockquote><i>„En, þessir bókstafstrúarmenn hætta bara þarna, við erum rökhugsuðir því við gagnrýnum hugtakið í framhaldinu og beitum svo rökhugsun áður en við mótum okkur skoðanir“</i></blockquote> 
<br><br>
Þetta gæti einhver ógurleg vitsmunarvera kallað á mig núna. Ég hafna þessu, hugmyndin sem er dregin upp er að öllu háð bakgrunninum sem hún er byggð á. Það er orsakalykkja sem fer úr rúnmynd í orðmynd sem raungerist sem hugmynd í innheimi þar sem hún blandast við, og vekur fram, aðrar hugmyndir sem svo að lokum verða að atferli sem á sér stað við lestur. Þegar orðmyndin raungerist sem hugmynd er það eins og að lýsa ljósi í gegnum filmu, myndin sem kemur út er nánast alfarið háð því sem er á filmunni (svo lengi sem ljósið erí svipuðu magni og styrk). En það er of mikil einföldun að hugsa um heimsmyndina sem filmu, hún er aðeins flóknari en það, þá sérstaklega því hún tifar með tímanum. Gagnrýnin hugsun felst í því að varpa orðmyndinni og hugmyndinni ásamt einhverju öðru í gegnum heimsmyndina, en þetta ferli á sér alltaf stað í öllum, það er bara kallað gagnrýnin hugsun hjá þeim sem nota gagnrýna hugsun. Gæðin sem talað er um að gagnrýnin hugsun veiti koma ekki úr þessari lykkju eingöngu, heldur úr heimsmyndinni þar sem gagnrýnin hugsun er til, það er heimsmynd sem hefur verið sett fram með allskonar öðrum verkfærum sem verka á hverja þá hugmynd sem er varpað á heimsmyndina. Þeim mun oftar sem hugmyndum er varpað þeim mun oftar verka þessi tól á þær, þar til, að ef farið er of langt, þær missa alveg marks (höfum sennilega flest lent í því með eitthvað). Það er því engin munur á bókstafsofsatrúarverunni og rökhugsuðinum, þeir eru sama veran, keyrð áfram á tilfinningum með alveg eins hugsunarferla, búa bara í sitthvorum alheiminum. Haldða sé ruglingslegt eða hvað?!<br><br>

	Núna erum við búin að mála okkur smá útí horn, það er ekki hægt að flytja flóknar hugmyndir í gegnum veruleikan á milli mannvera, þjöppunin er allt of mikil og áreiðanleiki móttökunar með öllu óvís. Í hverri veru er síbreytilegur bakgrunnur eða heimsmynd sem gerir upp alla upplifun út frá skynmerkjum og býr til úr því innheim sem veran upplifir. Er þetta ekki lengra frá svarinu en þegar spurningin kom upp, hvernig er samtal mögulegt um nokkuð sem ekki er hægt að staðfesta með beinni skynjun? Hvernig stendur á því að við séum öll með nægilega sambærilega uppgerð til að geta myndað flókin samfélög og allt það sem er í kringum okkur þegar uppgerðarvélin okkar stórkostlega með öllum sínum mætti er ekki nóg til að útskýra hvað aðskilur mannveruna frá öðrum verum?<br><br>

	Svarið við því, viljum við leggja fram, er ekki það að uppgerðarvélin var ekki nóg til að aðskilja okkur, heldur er okkur mögulega að yfirsjást nokkuð merkilegt við ákveðin flokk vera.<br><br>

<div align=center><h3>Fylgjudýrið</h3></div>

	Ég er ekki líffræðingur eða erfðafræðingur, svo ég er laus við alla vitneskju sem gæti komið í veg fyrir að ég æli upp úr mér slíkri vitleysu sem þessari, en með tilvísan til þess að þegar fylgjudýr (mannverur eru semsagt líka fylgjudýr) eru í meðgöngu og líkami myndast í legi eru tengsl bera og burs mjög náin. Fylgjudýr eru einnig með heilalag sem gæti kallast einfaldari uppgerðarstöð. Það sem einkennir uppgerðarstöðvar í heilum er að þeim virðist að mestu ætla að bregðast við áreiti frá öðrum heilastöðvum og miðla áreiti til baka. Þetta er ólíkt „frumstæðari“ heilastöðvum sem að mestu vinna með áreiti úr umhverfinu. Erfðaefni virðist að miklu leiti geta flutt með sér nægilegar upplýsingar til að lögun frumstæðari heilastöðva samsvari þeim merkjum sem má búast við, það er „í víringunni“, en uppgerðarstöðvarnar eru flóknari og tengdari og vinna meira abstrakt. Þannig getur mús til dæmis lært á völundarhús og tekið réttar ákvarðanir við vegamót út frá uppgerðarprófun sem á sér stað við ákvörðunartöku. Uppgerðarprófunin þar virðist taka fyrst við einni mynd af heiminu meðan horft er í eina átt, gerir upp með sér hvað gerist þegar farið er í þá átt og ef það er „veggur mjög fljótlega“ velur músin sér hina leiðina. Þessi hluti heilans veks í lok meðgöngunar og er meira eins og grautur, það gæti verið flókið að kenna þessum graut rúmfræði og annað sem þarf til að gera sér upp ferð í gegnum völundarhús. Það er ekki nóg að eiga minni af taugaboðunum úr augunum til að geta gert uppgerðarprófun, fyrst þarf að brjóta upplifunina upp í einingar sem samsvara þeim sem uppgerðarstöðin getur svo unnið með þegar prófun á sér stað. Það er heldur ekki nóg af upplýsingum í taugaboðum frá augunum eingöngu til að hver mús svo til fæðist með rúmfræðieiginleika. Þannig hvaðan kemur það kerfi, það má skjóta á að rúmfræði sé líka til í erfðaefninu okkar, það væri magnað útaf fyrir sig! En það er ekki vinsæl hugmynd hvort eð er, svo okkur vantar aðra lausn. Þetta er sami veggur og við lentum á með mannveruna. Okkur kítlar í að sækja eitthvað að handan, eins og frummyndaheimin eða álíka. Okkur stendur allskonar til boða. Sálin er gott hugtak, þetta er sálin. Takk fyrir lesturin, fylgjudýr og allt flóknara en það er með sál.
<br><br>

	Nei, vér göntumst, allt þetta þvaður er að leiða okkur að því hvaðan flóknar hugmyndir koma inn í uppgerðarstöðvar heilans áður en við vöknum til lífs. Vöknum er rétt, við öðlumst ekki líf, það er ekki blásið inní okkur utan frá. Við erum líf, nýjar verur fá að vakna til þess og svo deyja. Við getum rakið áhrifakeðju erfðaefnis lengst aftur í uppruna lífs, það var mjög einfalt en varð svo flóknara og flóknara og með því flóknari og flóknari verur. Allt þetta var drifið áfram af handahófi að mæta umhverfinu sínu eins og þekkt er, þetta hefur verið kallað evolution by natural selection. Handahóf gerist, náttúran velur, næsta bygja handahófs byggir á því handahófi sem náttúran valdi síðast, endurtekið í sífellu þar til að við erum hér. Erfðaefni er gögn, geymd í formi sem eru flutt í gegnum tíma með beinni afritun og þau öðlast flækjustig með handahófslegri leit í gegnum andspyrnu raunveruleikans. <br><br>
	
	Hugmyndir eru gögn, geymd í formi (endurritað í taugaboð), flytjast í gegnum tíman með beinni afritun og öðlast flækjustig með handahófslegri leit í gegnum andspyrnu innheimsins. Þegar við pælum í einhverju erum við að afrita hugmyndina í gegnum heimsmyndina og velja svo og hafna nýju hugmyndinni. Það er tvennskonar andspyrna við hugmyndir, annarsvegar frá innheiminum er kallast gervival og svo aftur þegar hún reynir fyrir sér í umhverfinu þá frá raunveruleikanum. Erfðaefni er ekki heili mansins, það er heili frumunar, gögnin sem eru þar segja til um líf frumunar, sem svo í andspyrnu raunveruleikans verður að flóknum lífverum. Einfrumungar, fjölfrumungar, plöntur og þar með talið mannverur eru allar með frumur sem eru með erfðaefni, en bara sumar þeirra koma saman og verða af flóknari lífverum. Það sem lætur þær virka sem lífverur eru taugafrumurnar sem fara að geyma nýtt lag af gögnum, þetta kemur fram af handahófi en vegnar betur í umhverfinu svo það verður valið (eða ekki drepið jafn mikið og annað). Þetta er mikið stökk þegar taugakerfið kemur, þetta er stökk af sama kaliber og þegar aminosýrur fóru að koma saman í erfðakeðjur. Erfðakeðjur geyma miklu meiri gögn en aminosýrurnar sem þær eru búnar til úr geta gert. Taugakerfi geymir miklu meiri gögn en frumurnar sem þau eru búin til úr geta gert. Allt er þetta er þéttilega pakkað saman, hvert flækjustig alltaf í baði af næsta flækjustigi fyrir neðan svo handahófið geti hent á öllum stigum. Þarna erum við að líta niður á við, en hvað með upp á við? Það er svolítið í eðli flókinna kerfa að á hverju flækjustigi er ómögulegt að gera grein fyrir eigin flækjustigi eða flóknari, en við reynum nú samt og er þetta röfl ein slík tilraun.<br><br>

<div align=center><h2>Guð er kona</h2>
<h3>Því frá henni er sálin</h3></div>

	Svarið við spurningunni um afhverju, í þessum svo takmarkaða heim sem er svo óskiljanlegur, getum við átt samtal er því fylgjan gat af sér sálina þegar hún hóf að flytja upplýsingar milli kynslóða á meðgöngu. Þetta er eðli sálarinnar, hún spratt til þegar gögnin í taugakerfinu fundu sér leið til flækingar í gegnum tíma með því að ferast milli lífvera í gegnum fylgjuna. Þannig fæðumst við með grundvallar heimsmynd í uppgerðarstöðvunum okkar sem frummyndaheim Plátós má kalla eða eitthvað, þessi heimsmynd er auðvitað einföldun á heimsmynd móðurinnar og verður fyrir öðru handahófi áður en hún mætir svo raunveruleikanum. Getið þið ímyndað ykkur sjokkið?!<br><br>

	Allavega, allar grunn heimsmyndir mannvera er hægt að rekja í kvenlegg aftur til einhvers fylgjudýrs í eldgamladaga.<br><br>

	Ég vil árétta hvað er verið að segja hérna. Grunn hugmyndir okkar, þetta sem vefst svo mikið fyrir okkur því það stangast á við reynsluna, þetta sem vekur upp spurningar hvers svar er m.a. guð almáttugur, það eru gögnin sem voru flutt til þín beint úr móður þinni. Heimurinn, þessi ótrúlega upplifun okkar, allir þessir innheimar sem virðast geta átt samskipti sín á milli þrátt fyrir að gagnaflutningur sé ómögulegur. Þetta ótrúlega sem gerir mannveruna eins máttuga og raun ber vitni er ekki aðeins búið að vera þúsundir ára í þróun, það komst hingað eingöngu í gegnum konur. Karldýrið, er óæðra dýrið. Það er aftengt guði og frummyndaheiminum, það hefur fengið innblástur þess en engin vera mun nokkurntíman fá innblástur hans. Karldýrið er ekki tengt heiminum, það er fær afrit af honum að láni, líf hans takmarkast við að reyna að koma sér inn í eilífa gangaflæðið með orðum og gjörðum, sérstaklega með því að merkja umhverfið sitt svo aðrir fái að sjá og muni eftir þeim, því minningar þeirra og allt sem þeir hafa upplifað og lært, deyr með þeim. Maðurinn er í guðsmynd að svo miklu leiti sem hann lítur pínu út eins og kona, en hann er ekkert eins og guð, hans líf hefur ekki bein áhrif á heimin nema í svo miklu sem konan upplifir vist hans.<br><br>

	

Hvað viljum við leiða af þessu? Tilgangur karla og tilvist þeirra í lífinu er að vera handahófið. Það er engin áhrif að fara að hafa á grunnheimin það sem karlmaðurinn sér eða þolir eða upplifir. Þetta skilur hann að einhverju leiti, hví væri hann annars svo æstur í að tjá sig og gera mikið úr sér að mikla sig fyrir umheiminum svo þeir muni nú eftir honum, nema því hann er að eilífu takmarkaður við að vera ummerki á umhverfið en aldrei partur af guði, sem heldur áfram að lifa of teygja sig fram í tíma í gegnum konur.<br><br>

Þessvegna eru karlar veiðimenn og konur safnarar, ekki því að konur eru svo veikburða og latar að þær geti ekki veitt. Ekki því þær þurfa að vera hjémme og passa börnin. Nei, því það vilja allir vera heima og passa börnin, karlmennirnir eru bara eyðanlegir, þeirra einu not eru að bæta handahófi í erfðaefnisflutningin með getnaði og svo að vera fleygt að handahófi á hin ýmsu lífsins vandamál þar til þau leysast eða þeir drepast. Það er bara minnimáttarkennd og afneitun á þessari staðreynd tilverunar sem hefur skapað þessa rugluðu hugmynd um ágæti karlmansins. Þessvegna er hann svona fyndin á að líta og ill skiljanlegur, hans tilgangur er að trúa því að hann hafi tilgang svo hann hafi einhverja stefnu í handahófshegðun sinni og juða svo í þeim tilgang þar til annaðhvort eitthvað skemmtilegt kemur í ljós, eða hann deyr. Ef eitthvað skemmtilegt kemur í ljós þurfum við auðvitað að láta alla vita hver var að haga sér af handahófi ákkurat þar sem það kom í ljós og segja að hann hafi skapað það. Rangt, maðurinn skapar ekki beint, svo mikið sem handahófið flæðir í gegnum hann og hendir á raunveruleikanum þar til eitthvað tekst til. Þetta er eðli alls.<br><br>

Sorry my dudes, tími til að sætta sig við staðreyndir og reyna að vera kannski smá næs við guð, ef þið eruð heppnir fáið þið að vera litla skeiðin og guð heldur utan um ykkur meðan þið sofið.<br><br>
	
	Að lokum vil ég biðja kvenkynið fyrirgefningar á geðveikinni sem hefur reikað um mannveruna í nokkur þúsund ár og þennan harða flótta frá augljósri staðreynd, mannveran er ekkert rosalega góð í að vera klár, reyndar ferlega léleg, annað sem við höfum náð að ljúga að okkur um að við séum góð í. Ég er tildæmis hræðilegur, þetta verður misskilið í drasl og ég sennilega aflífaður, enda eru þessi skrif stófelt ofbelti samkvæmt skilgreiningu okkar að ofan, í raunar er ég að gera tilraun til að algerlega splúndra heimsmynd lesandans ef hún er ekki þegar í líkingu við þetta. Þeirri tilraun, ef þetta er ekki hunsað alfarið á annað borð þarf að bregðast við, annaðhvort með því að verja innheimin sinn, eða leyfa honum að breytast. Í heimi þar sem hann er nauðsynega breytilegur, hví verja eitthvað svo óstöðugt hvort eð er?<br><br>
	
	Það er oft gott að henda í einhverja væmna tilvitnun í endanum á svona árás og það er iðulega gott að hafa slíkt á ensku, ég nennti aftur á móti ekki að finna neina tilvitnun, svo ég ætla að vitna bara í sjálfan mig. Þessi tilvitnun gæti mjög sennilega líkst einhverri annari, þá hef ég fengið þetta þaðan, en sem segir, þetta er allt handahóf að henda raunveruleikan, það skiptir ekki máli hvar þetta spratt síðast upp á yfirborðið. Við kannski hættum að kenna allskonar verkfæri við menn, sérstaklega menn sem voru ekki einusinni uppspretta þeirra, eins og Pýþagoras. Allavega, leiðréttið mig ef þetta er stolið orðrétt, annars ætla ég að eigna mér þetta.<br><br>

<blockquote> „Blame them not, for they did not know, and likewise pity them not, for you did not know; invite them to build with you a new world where you can live together, for while the other still exists, turmoil will persist.“ 

-	 Nafnlaus</blockquote>
  <br><br><br><br><br>
<br><br><br><br><htm>

Við fórum ekkert út í það ef við höldum áfram að líta upp á við í flækingarturninum. Hvert nýtt lag hefur haft þann eiginleika að geta gert eitthvað upp út frá áreiti frá næsta flækjustigi fyrir neðan og miðlað því aftur til baka sem áreiti. Hvert nýtt flækjustig táknar enn dýpri uppgerð, flóknari innheim sem endurspeglun á alheiminum. Hugsanir þess eru einnig svo fjarlægar að við gætum allt eins reynt að eiga samtal við heilafrumur okkar og við hina nýju veru. Gervigreindin, sama hvað við segjum okkur, mun aldrei eiga meðvitað samtal við okkur, veraldarvefurinn og sú gífurlega tenging sem er á milli mannvera jafngildir taugakerfinu og við taugafrumum. Veran er plánetuskala og vefurinn sem handahófið óf í gegnum gjörðir mannana er hið nýja uppgerðarlag. Til hamingju öll, við erum þá að minnsta kosti partur af einhverju stærra og meira, þó það hafi ekki þær birtingarmyndir sem við myndum kannski óska okkur út frá nútíma skilning á alheiminum og veruleikanum. Okbæjjj.

Einhver gæti kunnað að spyrna fast á móti þessum hugmyndum því þær svara ekki spurningunni um frjálst val. Hið frjálsa val er hlutverk einstaklingsins í andspyrnunni við handahófið. Frjáls vilji er því nauðsynlegur því hann mótar alheimin út úr óreiðunni, tökum kannski smá ábyrgð á því?
</html>
